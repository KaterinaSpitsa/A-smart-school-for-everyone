# A-smart-school-for-everyone
Έργο για τον 6ο Πανελλήνιο Διαγωνισμό Ανοιχτών Τεχνολογιών στην εκπαίδευση

Εισαγωγή

Η απόκτηση ποιοτικής εκπαίδευσης είναι η βάση για τη βελτίωση της ανθρώπινης ζωής και της βιώσιμης ανάπτυξης. Σημαντική πρόοδος έχει σημειωθεί όσον αφορά την πρόσβαση στην εκπαίδευση σε όλα τα επίπεδα και τη φοίτηση στα σχολεία των γυναικών και των κοριτσιών. Οι βασικές γνώσεις γραφής και ανάγνωσης έχουν βελτιωθεί τρομερά. Ωστόσο, απαιτούνται τολμηρότερες προσπάθειες για την υλοποίηση του στόχου της καθολικής εκπαίδευσης.
Το 2015 ο ΟΗΕ υιοθέτησε τους 17 Στόχους της Αειφόρου Ανάπτυξης. 
Ο Στόχος 4 αφορά την Ποιοτική Εκπαίδευση και επιδιώκει:
4.1 Έως το 2030, διασφάλιση ότι όλα τα κορίτσια και αγόρια θα ολοκληρώνουν μία ελεύθερη, ισότιμη και ποιοτική πρωτοβάθμια και δευτεροβάθμια εκπαίδευση που οδηγεί σε  αντίστοιχα και τελεσφόρα μαθησιακά αποτελέσματα.
4.2 Έως το 2030, διασφάλιση ότι όλα τα κορίτσια και αγόρια θα έχουν πρόσβαση σε ποιοτική προσχολική ανάπτυξη, φροντίδα και εκπαίδευση, έτσι ώστε να είναι έτοιμα για την πρωτοβάθμια εκπαίδευση.
4.3 Έως το 2030, διασφάλιση της ισότιμης πρόσβασης για όλες τις γυναίκες και τους άνδρες σε προσιτή και ποιοτική τεχνική, επαγγελματική και τριτοβάθμια εκπαίδευση, συμπεριλαμβανομένων και των πανεπιστημίων.
4.4 Έως το 2030, ουσιαστική αύξηση του αριθμού των νέων και των ενηλίκων οι οποίοι έχουν τις κατάλληλες δεξιότητες, συμπεριλαμβανομένων των τεχνικών και επαγγελματικών δεξιοτήτων, για απασχόληση, αξιοπρεπή εργασία και επιχειρηματικότητα.
4.5 Έως το 2030, εξάλειψη των διακρίσεων με βάση το φύλο στην εκπαίδευση και διασφάλιση της ισότιμης πρόσβασης, σε όλα τα επίπεδα της εκπαίδευσης και της επαγγελματικής κατάρτισης, για τους ευάλωτους, συμπεριλαμβανομένων των ατόμων με αναπηρίες, των αυτόχθονων πληθυσμών και των παιδιών που βρίσκονται σε ευάλωτη κατάσταση.
4.6 Έως το 2030, διασφάλιση ότι η νεολαία στο σύνολό της καθώς και ένα σημαντικό ποσοστό ενηλίκων, τόσο ανδρών όσο και γυναικών, θα πετύχουν τον γραμματισμό και τον αριθμητισμό.
4.7 Έως το 2030, διασφάλιση ότι όλοι οι εκπαιδευόμενοι θα αποκτήσουν τη γνώση και θα καλλιεργήσουν τις δεξιότητες που χρειάζονται για να προάγουν τη βιώσιμη ανάπτυξη, μέσω, μεταξύ άλλων, της εκπαίδευσης για τη βιώσιμη ανάπτυξη και τον βιώσιμο τρόπο ζωής, τα ανθρώπινα δικαιώματα, την ισότητα των φύλων, της προαγωγής της κουλτούρας της ειρήνης και της μη-βίας, της ταυτότητας του παγκόσμιου πολίτη, καθώς και μέσω της αναγνώρισης της πολιτιστικής ποικιλομορφίας και της συμβολής του πολιτισμού στη βιώσιμη ανάπτυξη.
4.α Οικοδόμηση και αναβάθμιση εκπαιδευτικών εγκαταστάσεων οι οποίες ανταποκρίνονται στις ανάγκες των παιδιών και των ατόμων με αναπηρίες, λαμβάνοντας υπόψη το θέμα του φύλου, και παροχή ασφαλών, ειρηνικών, συμμετοχικών και αποδοτικών μαθησιακών περιβαλλόντων για όλους.
4.β Έως το 2020, ουσιαστική επέκταση, σε παγκόσμιο επίπεδο, του αριθμού των διαθέσιμων υποτροφιών στις αναπτυσσόμενες χώρες, και ιδίως στις λιγότερο ανεπτυγμένες, στα μικρά νησιωτικά αναπτυσσόμενα κράτη και στις αφρικανικές χώρες, έτσι ώστε να προωθηθούν οι εγγραφές στην ανώτατη εκπαίδευση, συμπεριλαμβανομένων της επαγγελματικής κατάρτισης, των τεχνολογιών της πληροφορίας και  επικοινωνίας, καθώς και τεχνικών, μηχανολογικών και επιστημονικών προγραμμάτων, στις ανεπτυγμένες και άλλες αναπτυσσόμενες χώρες.
4.γ Έως το 2030, ουσιαστική αύξηση της προσφοράς καταρτισμένων δασκάλων, μέσω, μεταξύ άλλων, της διεθνούς συνεργασίας για την κατάρτιση του διδακτικού προσωπικού στις αναπτυσσόμενες χώρες και ιδίως στις λιγότερο ανεπτυγμένες χώρες και τα μικρά νησιωτικά αναπτυσσόμενα κράτη.


Στόχος του έργου

Στόχος του έργου ήταν να δημιουργήσει ένα σχολείο προσβάσιμο για όλους με εκπαιδευτικές εγκαταστάσεις κατάλληλες για άτομα με αναπηρία, με αξιοποιήση εναλλακτικών πηγών ενέργειας και με εφαρμογές Τεχνητής Νοημοσύνης που θα προάγουν την ασφάλεια και την υγεία των μαθητών όπως μετρητή ηχορύπανσης, αυτόματη πόρτα, έξυπνο φωτισμό αυλής, αυτόματο πότισμα, ταϊστρες πουλιών, μετρητή βημάτων και αυτόματη συσκευή καθαρισμού χεριών.

Στόχοι ως προς γνώσεις , δεξιότητες στάσεις και σύνδεση με νέο αναλυτικό πρόγραμμα για το Νηπιαγωγείο

Ως προς τις γνώσεις να κατανοήσουν ότι: οι ατομικές τους επιλογές έχουν αντίκτυπο στο περιβάλλον, κοινωνικό και φυσικό μέσω της δημιουργικής αναπαράστασης του άμεσου και έμμεσου περιβάλλοντος, είναι σημαντικό να συμμετέχουν στις διαδικασίες λήψης αποφάσεων

Ως προς τις δεξιότητες: να καλλιεργηθεί η ανάγκη για διερεύνηση και καταγραφή των παραγόντων που διαμορφώνουν την ατομική και κοινωνική εμπειρία μέσα από τη συγκριτική διερεύνηση των κοινωνικών καταστάσεων και των περιβαλλοντικών φαινομένων που συνδέονται με την ανθρώπινη δραστηριότητα, προσαρμόζοντας τις ατομικές τους ανάγκες στις ανάγκες των ευρύτερων οικοσυστημάτων, τόσο σε τοπικό όσο και σε παγκόσμιο επίπεδο, για πιο βιώσιμους ανθρώπινους οικισμούς, αισθανόμενοι υπεύθυνοι για τις περιβαλλοντικές και κοινωνικές επιπτώσεις του τρόπου ζωής τους. 

Ως προς τις στάσεις: να δοθεί έμφαση στην κατανόηση του εαυτού τους και τη σημασία θετικής αλληλεπίδρασης με τους άλλους ανθρώπους ώστε να συνδημιουργήσουν μια ασφαλή, ανθεκτική, βιώσιμη και χωρίς αποκλεισμούς κοινότητα με αειφόρα κτήρια, για ανάπτυξη πανανθρώπινων αξιών, όπως υπευθυνότητα, σεβασμός, αλληλεγγύη εφαρμόζοντας δημοκρατικές διαδικασίες στις αποφάσεις για το σχεδιασμό των έργων βιωσιμότητας σύμφωνα με τις ανάγκες της κοινότητας .

Μεθοδολογία

Η συλλογή δεδομένων έγινε βασισμένη στη μέθοδο της άμεσης παρατήρησης ενώ ο σχεδιασμός της δράσης στηρίχθηκε στην μέθοδο της επίλυσης προβλήματος. Μια διδακτική μέθοδος που ενσωματώνει ικανότητες υψηλού επιπέδου, αλλά και μεταγνωστικές ικανότητες εμπλέκοντας στοιχεία κινήτρου και συμπεριφοράς όπως προσπάθεια, επιμονή, εμπλοκή (Γιαννίτση, 2019). Σύμφωνα με την Καλοπούλου τα στάδια της διαδικασίας μετά τον εντοπισμό του προβλήματος είναι:

Να καθοριστούν οι στόχοι για τη διερεύνηση του προβλήματος
Να γίνει συλλογή πληροφοριών σχετικά με το πρόβλημα
Να διερευνηθούν εναλλακτικές λύσεις, δηλαδή τι θα μπορούσε να γίνει στο σπίτι, στη γειτονιά, στην τάξη, στο πόλη που ζούμε
Να βρεθεί η πιο κατάλληλη λύση
Να συγκροτηθεί σχέδιο δράσης για την υλοποίηση της λύσης (τι θα κάνω και πως).
Να υλοποιηθεί το σχέδιο δράσης.
Να αξιολογηθεί.
Η PBL αποτελεί ένα μαθητοκεντρικό μοντέλο διδασκαλίας στο οποίο οι εκπαιδευόμενοι οικοδομούν τα νέα γνωστικά σχήματα μέσα από την επίλυση ενός ημιδομημένου προβλήματος (Hmelo-Silver, 2004). Στο μοντέλο της PBL οι εκπαιδευόμενοι, μέσα από μία διαδικασία αυτοκατευθυνόμενης μάθησης, εργάζονται σε ατομικό αλλά και σε ομαδικό επίπεδο, εφαρμόζοντας τις ήδη υπάρχουσες γνώσεις για την επίλυση ενός συγκεκριμένου προβλήματος. Στο τέλος της μαθησιακής διαδικασίας αναστοχάζονται και αξιολογούν την πρότυπη λύση καθώς και τις στρατηγικές μάθησης που χρησιμοποίησαν για να καταλήξουν σε αυτή. Η διαδικασία της επίλυσης προβλήματος εμπεριέχει δύο επιμέρους πτυχές, το γνωστικό πρόβλημα και τη διαδικασία της επίλυσής του (Kwan, 2019). O ρόλος του εκπαιδευτικού δεν περιορίζεται στη μετάδοση γνώσεων, αλλά λειτουργεί περισσότερο ως διευκολυντής, καθοδηγώντας τους εκπαιδευόμενους κατά την ερευνητική διαδικασία της επίλυσης του προβλήματος. Οι κύριοι στόχοι της PBL είναι η ανάπτυξη ικανοτήτων όπως η κριτική σκέψη, η επίλυση προβλήματος, η αυτοκατευθυνόμενη μάθηση, οι δεξιότητες συνεργασίας και η ενεργοποίηση των εσωτερικών κινήτρων μάθησης (Hmelo-Silver & Eberbach, 2011). Σύμφωνα με τον Barrows (1996), αν και έχουν αναπτυχθεί ποικίλες παραλλαγές του μοντέλου της PBL, στην πλειονότητα τους εντοπίζονται τα παρακάτω κοινά χαρακτηριστικά: (1) μαθητοκεντρική κατεύθυνση του μοντέλου, (2) ομαδική εργασία, (3) υποστηρικτικός ρόλος του εκπαιδευτικού, (4) ύπαρξη ενός ημιδομημένου προβλήματος, (5) ανάπτυξη δεξιοτήτων επίλυσης προβλήματος και (6) οικοδόμηση της γνώσης μέσω της αυτοκατευθυνόμενης μάθησης.

Μέσω αυτής, οι μαθητές σχεδίασαν ένα σχολείο για όλους, κατέγραψαν τις ανάγκες αλλά και τις παροχές που πρέπει να διαθέτει. Αρχικά, έγινε, μια ανίχνευση πρότερων γνώσεων των παιδιών για το τι σημαίνει αειφόρο σχολείο. Έγινε αναζήτηση στο διαδίκτυο των εφαρμογών τεχνητής νοημοσύνης που βοηθούν στην κατεύθυνση αυτή. Στη συνέχεια σχεδιάστηκε το σχολείο και αξιοποίηθηκαν τα υλικά που ζητήθηκαν. Κατά τη διάρκεια του σχεδιασμού, ενισχύθηκε η μαθησιακή διαδικασία καθώς μέσα από αυτή τα παιδιά συνεργάζονται, διερευνούν, ασκούν κριτική και εκφράζουν απόψεις σε ποικίλα προβλήματα προς επίλυση, αξιοποιώντας προσωπικά βιώματα και εμπειρίες.

Υλοποίηση

Αφόρμη του έργου αποτέλεσε το παιχνίδι “Έλα να χτίσουμε το ΣΧΟΛΕΙΟ μας” που ΄έφερε ένας μαθητής. Μέσα από την παρουσίασή τους και τη συζήτηση, θελήσαμε να δημιουργήσουμε και το δικό μας αειφόρο και έξυπνο σχολείο που θα είναι προσβάσιμο από όλους.Οι μαθητές/τριες άφησαν τη φαντασία τους ελεύθερη, περιγράφοντας το ιδανικό σχολικό περιβάλλον. Μέσα από συζητήσεις και ζωγραφιές, εξέφρασαν τις επιθυμίες τους για ένα σχολείο γεμάτο πράσινο, με σύγχρονες εγκαταστάσεις, αρμονικές σχέσεις και ευκαιρίες για δημιουργική μάθηση.

 
Στη συνέχεια οι μαθητές/τριες μεταμορφώθηκαν σε ερευνητές, αξιολογώντας κριτικά το υφιστάμενο σχολικό περιβάλλον . Φωτογράφησαν και σχολίασαν την κατάσταση των αιθουσών, των κοινόχρηστων χώρων και της αυλής, εντοπίζοντας τυχόν προβλήματα και ελλείψεις. Αναλύοντας τα ευρήματα της έρευνάς τους, μοιράστηκαν τις ανησυχίες και τις προτάσεις τους, θέτοντας τις βάσεις για μελλοντικές αλλαγές.
 

Χρησιμοποιώντας το διαδίκτυο ως πηγή έμπνευσης, οι μαθητές/τριες εξερεύνησαν μοντέλα σύγχρονων σχολείων, ανταλλάξαν ιδέες και κατέληξαν σε ένα συλλογικό σχέδιο για το σχολείο των ονείρων τους. Η υλοποίηση του οράματος πήρε μορφή μέσω της κατασκευής μιας μακέτας με ανακυκλώσιμα υλικά, ενθαρρύνοντας την αειφορία και την κυκλική οικονομία. Η δράση αυτή εντάχθηκε και στο eTwinning έργο “Sdg’s Defenders- Ecobooks Co-Writers”, ένα έργο για τους 17 στόχους της αειφόρου ανάπτυξης.

https://animoto.com/play/TWC2kRMSnOr91wcVjYpw5w 
Έπειτα, οι μαθητές/τριες εστίασαν στα προβλήματα που εντοπίστηκαν στην έρευνα. Με κριτική σκέψη και ομαδικό πνεύμα, πρότειναν λύσεις και υλοποίησαν παρεμβάσεις στην αυλή του σχολείου, μεταμορφώνοντάς την σε ένα πιο πράσινο, λειτουργικό και ευχάριστο περιβάλλον. αυτοματισμοί 




Λίστα προτεινόμενου εξοπλισμού
2 Micro:bit v2 starter kits - 29,80 ευρώ επί δύο
TPbot robot - 60,00 ευρώ
Smart AI Lens kit Module for Micro:bit -  90,00 ευρώ
NEZHA Inventor's kit for micro:bit - 189,00 ευρώ
Σύνολο: 398,60 ευρώ

